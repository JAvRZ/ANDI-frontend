 <div class="art-postcontent clearfix"><p><b> </b>ANDI staat voor Advanced Neuropsychological Diagnostics Infrastructure (ANDI) en is een nieuwe online infrastructuur voor neuropsychologische diagnostiek. Het ANDI project is een initiatief van de Universiteit van Amsterdam en de <span style="text-decoration: underline;"><strong><a href="http://andiproject.org/contributors/">neuropsychologische onderzoeksgemeenschap</a></strong></span> in Nederland en België. Het project is in augustus 2013 van start gegaan en wordt gefinancierd door de Nederlandse Organisatie voor Wetenschappelijk Onderzoek (<strong><span style="text-decoration: underline;"><a href="http://www.nwo.nl/onderzoek-en-resultaten/onderzoeksprojecten/82/2300176682.html" target="_blank">NWO</a></span></strong>).</p>
<h3>Doelen</h3>
<p>Ons doel is het verbeteren van neuropsychologische diagnostiek en onderzoek. Om dit te bereiken zullen we:</p>
<p>1) Normatieve data verzamelen van een groot aantal bestaande onderzoeksprojecten.</p>
<p>2) Meervoudige test evaluaties aanbieden op basis van moderne multivariate statistische methoden.</p>
<p>3) Neuropsychologisch onderzoek faciliteren door middel van een online portal.</p>
<p>4) Mogelijkheden bieden voor gekwalificeerde clinici en gedragsonderzoekers om de database voor onderzoek te gebruiken.</p>
<h3>Meervoudige test evaluatie en diagnose</h3>
<p>Momenteel zijn vrijwel alle neuropsychologische tests op zichzelf staande instrumenten. Hersenaandoeningen en psychiatrische stoornissen manifesteren zich echter meestal door meerdere gedragssymptomen tegelijk. Dit impliceert dat in de diagnostiek en bij het evalueren van behandelingen verschillende testresultaten gecombineerd moeten worden. Wanneer er normen voor <i>combinaties</i> van tests beschikbaar zijn, dan kunnen diagnoses beter worden gesteld en veranderingen bij patiënten eerder worden opgemerkt. De moderne statistiek kan de multivariate problemen oplossen die hiermee gepaard gaan, maar deze methoden vereisen een grote database met neuropsychologische testresultaten. In het ANDI project leggen we een dergelijke database aan en gaan we een platform bieden voor online evaluatie van combinaties van tests.</p>
<h3>Wij zouden graag bijdragen aan de database ontvangen</h3>
<p>De data die in de ANDI database komen, bestaan al, maar liggen vaak opgeslagen in de archieven van onderzoekers. Vele onderzoekers hebben inmiddels een bijdrage geleverd aan het ANDI project. U kunt ook bijdragen door toe te treden tot het ANDI consortium en <a href="http://andiproject.org/contact"><strong><span style="text-decoration: underline;">door neuropsychologische test data aan te leveren</span></strong></a>. Op dit moment zijn er al data beschikbaar om te starten met de bouw van de database, maar wij zijn altijd op zoek naar meer data. Bijdragen worden vermeld op de <a href="http://andiproject.org/contributors"><span style="text-decoration: underline;"><strong>Donateurs pagina</strong></span></a>.</p>
<h3>Nederlandse en internationale data</h3>
<p>Op dit moment ligt de focus van het ANDI project op Nederlandse versies van tests (Nederlandse en Vlaamse data), maar er zijn plannen om het project uit te breiden naar andere landen en talen. In het kader van deze plannen staan we ook open voor suggesties en samenwerkverbanden uit het buitenland.</p>
</div>
